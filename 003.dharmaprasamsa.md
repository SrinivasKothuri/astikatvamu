# ధర్మ ప్రశంస

మను-యాజ్ఞవల్క్య-విష్ణు-యమ-అఙ్గిరో-వసిష్ఠ-దక్ష-సంవర్త-శాతాతప-పరాశర-గౌతమ-శంఖ-లిఖిత-హారీత-ఆపస్తంబ-ఉశనో-వ్యాస-కాత్యాయన-బృహస్పతి-దేవల-నారద-పైఠీనసి ప్రభృతులచే రచింపబడియున్న ధర్మశాస్త్రములు వర్ణాశ్రమధర్మప్రతిపాదకములై ధర్మ ప్రశంసనే చేయుచున్నవి.

ఇతిహాసములనబడు శ్రీమద్రామాయణ-మహాభారతములు ఉదాహరణ-ప్రత్యుదాహరణములతో విపులముగా ధర్మ ప్రశంసనే చేయుచున్నవి.

బ్రాహ్మ-పాద్మ-వైష్ణవ-శైవ-భాగవత-నారదీయ-మార్కండేయ-ఆగ్నేయ-భవిష్య-బ్రహ్మవైవర్త-లైంగ-వారాహ-స్కాంద-వామన-కౌర్మ-మాత్స్య-గారుడ-బ్రహ్మాండ నామకములగు అష్టాదశ మహాపురాణములును, ఉపపురాణములును బహునిదర్శనములతో ధర్మ ప్రశంసనే చేయుచున్నవి.

కామశాస్త్రము - **అన్యోన్యాఽనుబద్ధం పరస్పతస్యాఽనుపఘాతకం త్రివర్గం సేవేత** అర్థకామములను సేవించుట ధర్మమునకు హానికలుగనిపద్ధతినే జరుగవలయుననుచు ధర్మ ప్రశంసనే చేయుచున్నవి.

నీతిశాస్త్రము-శుక్రనీతి-**సుఖం చ న వినా ధర్మాత్తస్మాద్ధర్మపరో భవేత్** సుఖము ధర్మమూలకమే కాబట్టి మనుజుడు  ధర్మపరుడై యుండవలెను - అనుచు ధర్మ ప్రశంసనే చేయుచున్నవి.

అర్థశాస్త్రము - **త్రయీధర్మశ్చతుర్ణాం వర్ణానామాశ్రమాణాం చ స్వధర్మస్థాపనాదౌపకారికః** అనుచు వేదోక్తధర్మము వర్ణాశ్రమములను స్వధర్మమందు  నిలుపుచు లోకోపకారకమగుచున్నదని ధర్మ ప్రశంసనే చేయుచున్నది.

ఇట్లు విస్తృతమైన వేదవాఙ్మయములోని వివిధగ్రంథములను ఏకవిధముగా ధర్మమును ప్రశంసించుచున్నవి.

ధర్మాధర్మములవలన కలుగు ఫలములిట్లు చెప్పబడినవి -

**ఏక ఏవ సుహృద్ధర్మో నిధనేఽప్యనుయాతి యః |**
**శరీరేణ సమం నాశం సర్వ మన్యధిగచ్చతి ||**

**నసీదన్నపి ధర్మేణ మనోధర్మే నివేశయత్ |**
**అధార్మికాణాం పాపానామాశుపశ్యన్విపర్యయం ||**

మరణించినపుడు శరీరముతోబాటు సర్వము నశించునదే. వెంటవచ్చునదిమాత్రము తన ధర్మమొక్కటియే. అట్టి ధర్మమునాచరించుట కష్టమనిపించినను అధార్మికుల పాపఫలములను ప్రత్యక్షముగా జూచుచున్న మనుజుడు తన మనస్సు అధర్మమందు వర్తింపకుండ జేసికొనవలయును.

**ధనాని భూమౌ పశవశ్చగోష్ఠే భార్యాగృహద్వారిజనాః శ్మశానే|**
**దేహశ్చితాయాం పరలోకమార్గే ధర్మానుగో గచ్ఛతి జీవఏకః ||**

జీవుని పరలోకప్రయాణకాలములో ధనధాన్యములు, పశువులు అవి యున్నచోటనే యుండిపోవును. భార్య గృహద్వారపర్యంతము సాగనంపును. స్వజనము శ్మశానపర్యంతము సాగనంపును. దేహము చితియందుండిపోవును. ఇట్లు అసహాయుడైన జీవునకు తన ధర్మమొక్కటియే సహాయముగా పోవును.

**ధర్మాద్రాజ్యం ధనం సౌఖ్యమధర్మాద్దుఃఖసంభవః |**
**తస్మాద్ధర్మం సుఖార్థాయ కుర్యాత్పాపం చ వర్జయేత్ ||**

ఇహలోకములో రాజ్యము, ధనము, సుఖము వారివారికి కలుగుచున్నవి వారిచేసిన ధర్మమునుబట్టియే. దుఃఖము వారు చేసిన అధర్మమును బట్టియే కలుగుచున్నది. కాబట్టి సుఖబడగోరువారు అధర్మమును వర్జించి ధర్మమునే ఆచరింపవలయును.

**వ్యాధిర్విత్తవినాశః ప్రియవిరహో దుర్భగత్వముద్వేగః |**
**సర్వత్రాశాభంగః స్ఫుటం భవత్యకృతపుణ్యస్య ||**
**యద్వైరూప్యమనర్థతా వికలతా నీచే కులే జన్యతా**
**దారిద్ర్యం స్వజనాచ్చ యత్పరిభవో మౌర్ఖ్యం పరప్రేష్యతా |**
**తృష్ణా లౌల్య మునిర్వృతిః కుశయనం కుస్త్రీ కుభోజ్యం రుజః**
**సర్వాః పాపమహీరుహస్య మహతో వ్యక్తం ఫలం దృశ్యతే**

వ్యాధి, విత్తహాని, ప్రియవియోగము, ఆశాభంగము, కురూపము, నీచజన్మ, దారిద్ర్యము, పరాభవము, మూర్ఖత, అత్యాశ, ఇత్యాదులన్నియు పాపమహావృక్షముయొక్క ప్రత్యక్షఫలములు.

**అధర్మేణైధతే తావత్తతో భద్రాణి పశ్యతి|**
**తత స్సపత్నాత్ జయతి సమూలంచ వినశ్యతి||**

అధర్మపరుడు మొదట అభివృద్ధిగనే యుండును. అతనికి మంచియే కనబడుచుండును. అధర్మబలమున తన శత్రువులను జయించుచుండును. తుదకు (రావణ దుర్యోధనులవలె) సమూలముగ నశించును.

**దేవతా మునయో నాగా గంధర్వా గుహ్యకాస్తథా|**
**ధార్మికం పూజయంతీహ న ధనాఢ్యం న్ కాముకం||**

దేవతలుగాని, మునులుగాని, మహాపురుషులెవ్వరుగాని ధార్మికునే పూజింతురు. ధనాఢ్యుని, కాముకుని పూజింపరు. అర్థ కామములలో మగ్నుడైనకొలది లోకములో అపూజ్యత, ధర్మాచరణములో మగ్నుడైనకొలది పూజ్యత.

వేదవాక్యములుగూడ నిట్లున్నవి -
**ధర్మో విశ్వస్య జగతః ప్రతిష్ఠా | లోకే ధర్మిష్ఠం ప్రజా ఉపసర్పంతి | ధర్మేణ పాప మపనుదతి | ధర్మేసర్వం ప్రతిష్ఠితం | తస్మాద్ధర్మం పరమం వదంతి** 

దీనినిబట్టి ప్రపంచమునకు ధర్మమే ఆధారమైయున్నదని, ఇహ పరలోక సౌఖ్యములకు ధర్మమే ప్రధానకారణమని స్పష్టమైనది.

ఇట్టి ధర్మముయొక్క స్వరూపమేమి? అధర్మముయొక్క స్వరూపమేమి? వీని పరిజ్ఞానమెట్లు? అను విషయము తెలిసికొనవలసియున్నది.

# ధర్మాధర్మ పరిజ్ఞానము

ఆపస్తంభసూత్రమిట్లు బోధించుచున్నది-
**న ధర్మాధర్మౌ చరత అవగ్ ం స్వ ఇతి న్ దేవ గంధర్వా న్ పితర ఇత్యాచక్షతేఽయం ధర్మోఽయ మధర్మ ఇతి** వ్యాఖ్యా - **ప్రత్యక్షాదే రగోచరౌ ధర్మాధర్మౌ, కింతు నిత్యనిర్దోషవేదావగమ్యౌ, తదభావే తన్మూలధర్మశాస్త్రవగమ్యా వితి**

ధర్మాధర్మములు ప్రత్యక్షగోచరము లగుటకు అవి గోవ్యాఘ్రములవలె సంచరించుచున్నవి కావు. దేవతలు ఇది ధర్మము, ఇది అధర్మములని వచ్చి చెప్పరు. కనుక నిత్యము, నిర్దోషము అగు వేదమును బట్టియు, వేదమూలకములైన ధర్మశాస్త్రములనుబట్టియు, తెలిసికొనవలసినవే ధర్మాధర్మములు. అని.

ధర్మశాస్త్రములు వేదమూలకములైనయెడల ధర్మశాస్త్రములలో చెప్పబడిన ధర్మములన్నియు వేదములలో గనబడుటలేదేమి? అని శంకింతురేమో! దీనికి సమాధానము ఆపస్తంబమహర్షి యిట్లు చెప్పెను - **బ్రాహ్మణోక్తావిధయస్తేషాముత్సన్నాః పాఠాః ప్రయోగాదనుమీయంతే**
వ్యాఖ్యా - విధీయంత ఇతి విధయః కర్మణి, తే సర్వేపి స్మార్తా అపి అపి బ్రాహ్మణే ష్వేవోక్తాః, నన్విదానీం బ్రాహ్మణాని నోపలభ్యంతే| సత్యం, తేషా ముత్సన్నాః పాఠాః అధ్యేతృదౌర్బల్యాత్| కథంతర్హితేషామస్తిత్వం? ప్రయోగాదనుమీయంతే| ప్రయోగః స్మృతిః స్మృతినిబంధమనుష్ఠానంచ| తస్మాత్ బ్రాహ్మణాన్యన్య్మీయంతే మన్వాదిభిరుపలబ్ధానీతి| కథ మపరాధాస్మరేయరనుష్ఠేయుర్వా సంభవతి చ తేషాం వేదప్రయోగః ||

అనగా మన్వాదుల స్మృతులనుబట్టియు, లోకములో తన్మూలకమైన అనుష్ఠానమునుబట్టియు వేదభాగము కొంత పాఠములేక ఉత్సన్నమైనదని తెలిసికొనవలెను. అని తాత్పర్యము. కనుక స్మృతులనబడు ధర్మశాస్త్రములు వేదమూలకములే. 

నాస్తికాదివాదములకు మోసపోవద్దనికూడ చెప్పెను.

**దుష్ప్రలంభస్స్యాత్ కుహక-శఠ-నాస్తిక-బాల-వాదేషు**
వ్యాఖ్య - కుహకాది వాదేషు వంచితోఽపి న స్యాత్| తద్వశో న స్యాదిత్యర్థః || 

నాసికాదుల వాదములకు లోబడి మోసపోవద్దు అని.

కామశాస్త్రమిట్లు బోధించుచున్నది - 
**శాస్త్రాస్యానభిశంక్యత్వాత్ ... క్వచిత్ఫలదర్శనాత్.....చరేద్ధర్మానితి వాత్సాయనః**
వ్యాఖ్య - ధర్మస్యాఽలౌకికత్వాత్ తదభిదాయకం శాస్త్రం యుక్తం | తచ్చాస్త్రం ... వేదాఖ్యం ...అదుష్టమనభిశంకనీయం

ధర్మములప్రత్యక్షములుగనుకధర్మమును నిరూపించు వేదాత్మకశాస్త్రము నిర్దుష్టము, నిరాక్షేపము, గనుక వేదోక్తధర్మములనవశ్యమాచరింపవలసినది.  ఇది వాత్సాయనమహర్షి యొక్క ఉపదేశము అని.

పూర్వమీమాంసాదర్శనము - **చోదనాలక్షణాఽర్థో ధర్మః** వెదముచే విధింపబడి శ్రేయస్సాధనమైనట్టిధర్మము; నిషేధింపబడినది అధర్మము అని.

ఘ్రాణేంద్రియగ్రాహ్యమైన గంధమునుగూర్చి ఘ్రాణేంద్రియమే ప్రమాణమైనట్లు వేదగ్రాహ్యమైన ధర్మమునుగూర్చియు వేదమే ప్రమాణమగుటచేత వేదమూలకమే ధర్మాధర్మపరిజ్ఞానము అని తెలుపుచున్నది.    


వేదాంతదర్శనము-**శరీరం వాచికం మానసం చ కర్మ శ్రుతిస్మృతిసిద్ధం ధర్మాఖ్యం, యద్విషయా జిజ్ఞాసా "అథాఽతో ధర్మ జిజ్ఞాసా" ఇతి సూత్రితా, అధర్మోపి హింసాదిః ప్రతిషేధచోదనా లక్షణత్వాజ్జిజ్ఞాస్యః పరిహారాయ|**

**తయోశ్చోదనాలక్షణయోః అర్థాఽనర్థయోః ధర్మాఽధర్మయోః ఫలే ప్రత్యక్షే సుఖదుఃఖే శరీరనాఞ్మనోభిరేవోపభుజ్యమానే విషయేంద్రియయోగజన్యే బ్రహ్మాదిషు స్థావరాంతేషు ప్రసిద్ధే|**

**మనుష్యత్వా ధారభ్యం బ్రహ్మాంతేషు దేహవత్సు సుఖతారతమ్యమనుశ్రూయతే| తతశ్చ తద్ధేతోః ధర్మస్య తారతమ్యం గమ్యతే| ధర్మతారతమ్యాదధికారితారతమ్యం .. తథా మనుష్యదిష**

Page 19
