శ్రీ గురుభ్యో నమః
శ్రీ మహాగణాధిపతయే నమః
## ఆస్తికత్వము

శ్మో|| జన్మాన్తర లోకాన్తర పరమేశ్వర పాప పుణ్య మోక్షాద్యాః |
    విషయా యదనుస్యూతః తస్య **ఆస్తిక్యస్య** వివరణం కుర్మః ||

**అస్తి** అను బుద్ధికలవారికి ఆస్తికశబ్దము, **నాస్తి** అను బుద్ధికలవారికి నాస్తిక శబ్దము చెప్పును. ఇది అప్రత్యక్షవిషయములకు సంబంధించిన బుద్ధిభేదమే కాని ప్రత్యక్షసిద్ధవిషయములకు సంబంధించినట్టిది కాదు. ప్రత్యక్షసిద్ధ విషయములలో వస్తుపరిస్థినిబట్టి **అస్తి** అను బుద్ధియు, **నాస్తి** అను బుద్ధియు సర్వజనసాధారణమే.

కనుక అప్రత్యక్షవిషయములలో ఆస్తికులనబడువారికి ఏయే విషయములలో ఆస్తిత్వబుద్ధియో ఆయా విషయములందే నాస్తికులనబడువారికి నాస్తిత్వబుద్ధి. వీరికి యీనాస్తిత్వ బుద్ధి యేయేశాశ్త్రీయ విషయములందో ఆయావిషయములందు అస్తిత్వబుద్ధియే. వేదప్రామాణ్యవాదులు ఆస్తికులు, తద్భిన్నులు నాస్తికులు.

ఇంద్రియములకు గోచరించుటలేదని అతీంద్రియపదార్థములందు నాస్తిత్వబుద్ధి కలిగియుండుట యుక్తము కాదను నిశ్చయము ఆస్తికుల అస్తిత్వబుద్ధికి కారణము.

